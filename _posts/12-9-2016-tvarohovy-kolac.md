---
layout: post
title: 'Tvarohový koláč'
scripts: []
lang: sk
ref: tvarohovy_kolac
thumbnail: images/kolac/curd_pie.JPG
tags:
 - "všeličo"
excerpt: "Toto je recept na výborný tvarohový koláč ako ho robí moja mamička. Robí sa takto..."
---
<img alt="curd pie" src="{{site.baseurl}}/images/kolac/curd_pie.JPG" />

Toto je recept na výborný tvarohový koláč ako ho robí moja mamička. Robí sa takto:

Najprv urobíme cesto. Potrebujeme naň:

 - 30 dkg hladkej múky
 - 12-14 dkg masla 
 - 2 lyžice práškového cukru
 - 4 žĺtky
 - 0,5 dl mlieka
 - 1 balíček kvasníc
 
Múku, maslo, cukor, vykvasené kvasnice (zmiešame mlieko, kvasnice a trochu cukru a necháme kvasiť na teplom mieste asi 10 minút) a žĺtky zmiešame a vypracujeme na cesto. Rozdelíme ho na dva diely, jeden vyvaľkáme a dáme na pomastený a múkou vysypaný plech.

Potom sa pustíme do plnky. Na plnku potrebujeme:

 - 1 kg tvarohu
 - 2 vanilkové cukry
 - 8 lyžíc práškového cukru
 - 1 lyžice špeciál múky
 - 4 bielka
 - 1 balíček hrozienok

Všetko spolu zamiešame a dáme na cesto. Potom vyvaľkáme aj druhý dieľ cesta a dáme ho na plnku. Koláč necháme hodinu kysnúť, potom vidličkou trochu poprepichujeme horný dieľ cesta a až potom dáme piecť. Po upečení posypeme práškovým cukrom a potom si už len pochutnávame. Dobrú chut!
