---
layout: about
ref: about
lang: sk
title: O mne
scripts: [toggle]
sections:
-    id: influences
     title: 'Čo ma ovplyvnilo'
     content: |
         #### Korešpondenčné semináre
         Už na základnej škole ma do svojich osídiel lapila fyzika, vrástla mi do hlavy a doteraz žijeme v šťastnej symbióze. Celé to majú na svedomí korešpondenčné semináre <a href="http://www.p-mat.sk/aktivity/pikomat-pikofyz/" target='_blank'>Pikomat a Pikofyz</a>. Pre tých čo neviete, sú to súťaže v matematike a fyzike, organizované zapálenými dobrovoľníkmi pre talentované deti. Pravidelne organizujú aj týždňové sústredenia pre najlepších riešiteľov a keď som sa na jedno dostal a spoznal všetkých tých skvelých ľudí, už mi nebolo pomoci. Začal som robiť všetky možné súťaže (FKS, KMS, Fykos, FO, TMF,...) a na strednej som sa už ako dobrovoľník zapojil aj do ich organizovania. Vyvrcholilo to tým, že som si z Medzinárodnej fyzikálnej olympiády v Záhrebe doniesol striebornú medailu a na vysokú školu som šiel na fyziku na Matfyz.
         Celé toto obdobie mi dalo neuveriteľne veľa. Zistil som čo znamená radosť z myslenia, ako riešiť ťažké problémy, spoznal kopec inšpiratívnych ľudí a ako dobrovoľnícky vedúci Pikofyzu som už veterán mnohých sústredení. Na nich som sa zas naučil ako učiť, ako spolupracovať s tímom skvelých ľudí (a ako vôbec skvelý tím vyzerá) aj ako si udržať pozornosť bandy rozdivočených účastníkov. A kto vie zvládnuť hordu detí, zvládne všetko.

         #### Hory
         S rodičmi sme s celou rodinou odmalička chodili na turistiku do prírody, hlavne do Tatier. No a odkedy rodičia v Trenčíne objavili lezeckú stenu, šlo to so mnou už len hore kopcom. Doteraz najradšej trávim voľno v horách, či už na túrach alebo pri lezení po skalách. Od 2014 som tiež členom <a href="http://hkfilozof.sk" target='_blank'>Horolezeckého klubu Filozof</a> v Bratislave a aj keď lezenie nie je jediným športom ktorému som sa kedy venoval (vyskúšal som napríklad aj parkour či skákanie na trampolínach), jednoznačne je mojim najobľúbenejším.

-    id: i_like
     title: 'Čo mám rád'
     content: |
         Mám rád dobrodružstvo a hlboké myšlienky. Mám rád sci-fi a fantasy: Duna, Malazská kniha padlých, Asimov, Úžasná Zeměplocha,  Harry Potter a metódy racionality, Vojna svetov (boj proti mimozemšťanom v podaní autora z doby parných železníc je kúzelný). Mám rád hudbu: W.A.S.P., Led Zeppelin, Omnia, John Butler, Čechomor, Nohavica. Mám rád dobrých ľudí. Mám rád šifrovačky, slackline, larpy (aj keď na ne už nechodím) a hory. Mám rád kvantovú mechaniku, Fermiho odhady a programovanie v Pythone. Mám rád webkomiksy: xkcd, Gunnerkrig Court, SMBC, Order of the Stick. Mám rád hlúpe otázky, na ktoré existuje seriózna odpoveď a seriózne otázky s hlúpymi odpoveďami. Hej, a ešte mám rád <a href="/tvarohovy-kolac" target="_blank">tvarohový koláč</a>. Zbožňujem tvarohový koláč.

-    id: i_know
     title: 'Čo viem'
     content: |
         * Mám Mgr. titul z fyziky tuhých látok na FMFI UK v Bratislave, v diplomovej práci som sa zaoberal supravodivými kvantovými bitmi.
         * Viem programovať:
             * Python (Scipy, Numpy, Matplotlib)
             * C++
             * html/css (zatiaľ som začiatočník, učebný projekt je táto stránka)
         * Na rôznych úrovniach viem používať pestrú zbierku softvéru: Latex, Linux, Inkscape, Audacity, Git, ...
         * Viem spolupracovať v tíme, efektívne komunikovať, hľadať kreatívne riešenia, zvládať stresové situácie, prezentovať, prednášať a vysvetľovať.

-    id: contacts
     title: 'Kontakt'
     content: |
         Ján Bogár  
         Halalovka 50  
         911 08 Trenčín

         email: jan.boogie.bogar@gmail.com
          
---

Vitajte na mojej osobnej stránke. Som Ján Bogár: fyzik, študent, dobrovoľník, horolezec, geek, voľnočasový filozof a turista. Narodil som sa 12.11.1990 v Pardubiciach (vtedy ešte v Československu), vyrástol v Trenčíne a vyštudoval v Bratislave. Komu to stačí, pozývam vás na môj [blog]({{site.base_url}}/blog_sk), určite tam nájdete niečo zaujímavé. Komu sa ale máli a chcel by o mne vedieť viac, nech číta ďalej.

